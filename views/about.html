<div id="omWrapper">
	<h1 id="omHeader">Om Eiendomsdatabasen</h1>
	<div id="omContent">
		<p>Norske kommuner og fylker forvalter et stort antall eiendommer. Noen eiendommer eier de lenge, mens andre omsettes etter kort tid. Bare de siste fem årene har kommune-Norge kjøpt og solgt eiendommer for til sammen 149 milliarder kroner.</p>
		<p>Kommunal Rapport sin eiendomsdatabase inneholder samtlige transaksjoner der norske kommuner og fylker enten er kjøper eller selger. Og databasen inneholder transaksjoner helt tilbake til formannskapslovens begynnelse og frem til i dag. Til sammen er det snakk om over 668.000 transaksjoner de siste par hundre årene. Samtlige fylker og 424 kommuner er representert i databasen. Disse har enten kjøpt eller solgt eiendommer til nesten 402.000 privatpersoner og over 32.300 virksomheter. Hvem som kjøper og selger fellesskaps eiendommer og for hvor mye er viktig informasjon i et åpent samfunn. Derfor har Kommunal Rapport valgt å offentliggjøre samtlige transaksjoner der kommuner og fylker er en part.</p>
		<h3>Slik bruker du databasen</h3>
		<p>For å bruke databasen er det flere måter å utføre et søk. Du kan velge om du vil søke etter en person eller en adresse, dette velger du i dropdown menyen ved siden av søkefeltet. Etter du har søkt vil det komme opp en tabell med resultater, hvis du velger en person, organisasjon, eller kommune vil du se transaksjoner som denne typen har vært involvert i. Hvis du da velger en gitt transaksjon kan du velge å se det via en tidslinje eller en tabell. </p>

		<p>Vil du velge en spesifisert type å søke etter, som for eksempel kommune eller organisasjon så kan dette velger i den første dropdown menyen under søkefeltet. Videre kan du velge hvilket fylke du vil utføre søket i, som er dropdown meny nr. 2 under søkefeltet. Hvis et fylke er valgt kan man velge en spesifikk kommune, som er i dropdown nr. 3.</p>

		<p>Ut i fra kartet kan man også velge hvor i landet du vil utføre søket, ved å velge et gitt fylke. Et større bildet av fylket med de respektive kommunene vil da bli vist. </p>
		<h3>Dataene</h3>
		<p>Samtlige data er levert av <a href="https://www.ambita.com/">Ambita</a>. Eiendomsdatabasen inneholder informasjon om fast eiendom og borettsandeler hentet fra Grunnboken og Matrikkelen. Databasen inneholder også data fra Statens kartverk Tinglysingen og de enkelte kommunene. Databasen inneholder kun transaksjoner der en kommune/fylke enten er selger eller kjøper.</p>
		<h3>Nettsiden</h3>
		<p> Den søkbare eiendomsdatabasen på nett er utviklet av en gruppe bachelorgradsstudent fra informatikk-linjen ved NTNU på oppdrag fra Kommunal Rapport. Prosjektet utgjør en del av studentenes bacheloroppgave. Følgende studenter har stått bak utvikling av databasen: Lasse Drevland, Adrian Hundseth, Tor August Hødnebø, Kathrine Løfqvist, Caroline Odden og Kasper Rynning-Tønnesen.</p>
	</div>
</div>